---
permalink: /
title: "Türkiye'de Siyasal İktidarların Bürokrasi Üzerindeki Denetiminin 'Bürokratik Atamalar' Üzerinden Analizi (1983-2022)"
author_profile: true
redirect_from: 
  - /about/
  - /about.html
---

TÜBİTAK tarafından yürütülen 3501-Kariyer Geliştirme Programı kapsamında desteklenen 122K807 numaralı bu projede, özellikle Kamu Yönetimi alanyazınında son yıllarda hayli popüler olan ve siyasi iktidar ile bürokrasi arasındaki ilişkilerin oldukça önemli bir boyutunu oluşturan bürokrasinin siyasallaşması konu edinilmiştir.

Proje, biri nicel diğeri ise nitel çözümlemelere dayalı olan iki bölümden oluşmaktadır. Nicel bölümde, bürokrasinin siyasallaşması konusu temelinde siyasi iktidarlar ile bürokrasi arasındaki ilişkiler çözümlenmiştir. Çözümleme, 1983-2024 yılları arasında Türkiye’de kurulan hükümetlerce gerçekleştirilen ve Resmî Gazete’de yayımlanan atama kararnamelerinden hareketle oluşturulan Atama Veri Seti (AVS) üzerinde yedi hipotezin sınanmasına dayanmaktadır. Hipotezlerin bürokratik dolaşımın varlığını göstermeyi hedefleyen biri dışında tamamı, genel hatlarıyla ifade edilirse üst kademe görevlere gerçekleştirilen bürokrat atamalarının belirli dönemlerde ortalamanın üzerine çıktığı durumları işaret eden ‘bürokratik dolaşım’ -bu dolayımla da bürokrasinin siyasallaşması- ile alanyazında buna neden olduğu düşünülen açıklayıcı değişkenler arasındaki ilişkiyi ‘büyük veri’ esasında, Türkiye özgünlüğünde ve uygun istatistiki teknikler kullanarak çözümlemeyi hedeflemektedir.

Yalnızca bir hipotezin bulunduğu nitel bölümde ise bürokratik atamaların hükümetler tarafından Türkiye Büyük Millet Meclisi Genel Kurulu ile ulusal basında nasıl gerekçelendirildiğine ve meşrulaştırıldığına, kullanılan söylemin yıllar içerisinde değişip değişmediğine odaklanılmaktadır. Bu kapsamda biri Tutanak Veri Seti (TVS) adını taşıyan ve 1983-2022 yılları arasında TBMM Genel Kurul tutanaklarında hükümet temsilcilerince bürokratik atamalara ilişkin olarak yapılan açıklamaları, diğeri ise Gazete Veri Seti (GVS) adını taşıyan ve 1983-2022 yılları arasında Cumhuriyet ile Türkiye gazetelerinde yine hükümet temsilcilerince atamalara dair yapılan açıklamaları içeren iki ayrı veri seti oluşturulmuştur. TVS ve GVS’nin oluşturulmasını takiben nitel bölümde yer alan hipotez, TVS ve GVS için ayrı ayrı olmak üzere sınanmıştır.


**PROJE HAKKINDA**

Türkiye’de siyasetçiler ile bürokratlar arasındaki ilişkiler, gerilim, çatışma/çekişme, mücadele biçiminde ve bir “müdahale” olarak görülür, siyasal kurama ve söyleme damgasını vurur. Buna karşın, özellikle siyasal iktidar ile bürokrasi arasındaki ilişkilere odaklanan, bu alana dair Türkiye üzerine yapılmış veri-temelli ve ampirik çalışma neredeyse bulunmamaktadır. “Bürokratik siyaset” olarak adlandırılan, kökleri 1950’lere uzanan, klasik yaklaşımın eleştirisinde karşılaştırmalı ve ampirik verilere dayanan yeni bir yaklaşım, özellikle 2000’li yıllardan itibaren önem kazanmıştır. Bürokratik siyaset, iki argüman geliştirir: bürokrasi sanıldığı gibi yansız değildir, olması mümkün değildir çünkü kamu hizmeti doğası gereği siyasete içkindir. Özellikle üst kademe (kamu) yöneticileri, teknik uzmanlıkları nedeniyle siyasa yapım sürecinin ana aktörlerindendir. Siyasal iktidar, bürokrasinin teknik uzmanlığını ve liyakatini, kendi talepleri doğrultusunda kullanabilmelidir. Bürokratik siyaset yaklaşımı temelde siyasal iktidarın bürokrasiyi denetim yolları üzerinden ilerler ve çeşitli denetim yöntem/araçlarına değinir. Kurumsal düzlemde yeni kurumlar kurulması gibi araçlara başvurulabilirken, kişisel düzlemde en temel denetim aracı “atamalar”dır. Seçilmişler ile atanmışlar arasındaki uyumsuzluğu gidermenin en temel ve en etkili aracı olarak “atama kararları” ayrıca nicel veri toplanabilecek ve ampirik bir yöntemle araştırılabilecek bir çalışma alanı sunar.


Bürokratik siyaset yaklaşımının yeni yöntem ve kategorileri, henüz Türkiye’de ve Türkiye üzerine yapılan araştırmalarda kullanılmamaktadır. Araştırma projesi, literatürde anılan boşluğa hem çalışma alanı hem yöntemsel olarak katkı sunmak amacıyla, siyasal iktidarın bürokrasiyi denetlemesinin en etkili aracı olan “atamalar” üzerinden Türkiye örnek olayını analiz etmeyi amaçlamaktadır. Bu amaç doğrultusunda, 1983 yılından 2024 yılına kadar geçen sürede göreve atanan/görevden alınan üst kademe yöneticilerin Resmî Gazete’de yayımlanan atama kararnameleri taranarak bu kararnamelerdeki bilgilerin yer aldığı Atama Veri Seti oluşturulmuş ve atamaların yoğunlaştığı tarihsel kesitler tespit edilmiş, söz konusu yoğunlaşmaya etki eden değişkenler (hükümet değişikliği, başbakan değişikliği, bakan değişikliği, vd.) neden-sonuç ilişkisi içerisinde çözümlenmiştir. Gerçekleştirilen hipotez testleri sonrasında elde edilen bulgular ışığında, (1) bürokratik dolaşımı en iyi sergileyen atamaların -taşra teşkilâtına, düzenleyici-denetleyici kurullara, kamu iktisadi teşebbüslerine yapılan değil- başkent teşkilatına yapılan atamalar/görevden almalar olduğu tespit edilmiş; (2) çözümleme aşamasında mutlak atama sayıları yerine gün bazlı atama sayılarının kullanılması gerekliliğine binaen yeni metrikler geliştirilmiş; (3) 1983-2024 yılları arasında Türkiye’de atamaların birtakım önemli siyasi ve toplumsal olaylara denk düşecek veya bunları takip edecek biçimde belirli yıllarda ortalamadan hayli saparak arttığı -dolayısıyla bürokratik dolaşımın Türkiye’deki varlığı- gözlemlenmiş; (4) bürokratik dolaşımın, tetikleyici değişkenin (örneğin hükümet değişikliği vb.) ortaya çıkışından itibaren en belirgin biçimde ilk altı ayda gözlemlendiği görülmüş; (5) alanyazında ileri sürülen ve bürokratik dolaşımı tetiklediği düşünülen hükümet değişikliği, bakan değişikliği, hükümet türü gibi bağımsız değişkenlerin açıklayıcılığının sınırlı kaldığı ve özellikle Türkiye’nin de özgül durumunu hesaba katarak ileri sürülecek yeni bağımsız değişkenlerle mevcut değişkenlerin etkilerinin birlikte değerlendirilebileceği bir istatistiki modelin gerekli olduğu sonuçlarına varılmıştır.

Diğer taraftan, söz konusu siyasi iktidarların bürokratik dolaşımı ne şekilde anlamlandırdığı ve bu süreçte hükümet bazında tarihsel olarak anlamlı bir değişimin söz konusu olup olmadığını tespit etmek için siyasal iktidarın demeçlerine başvurulmuştur. Bu kapsamda 1983-2022 yılları arasında Türkiye ve Cumhuriyet gazeteleri taranarak Söylem Veri Seti; Türkiye Büyük Millet Meclisi tutanakları taranarak Tutanak Veri Seti oluşturulmuştur. Söylem Veri Seti üzerine doğal dil işleme (natural language processing-NLP) teknikleri kullanılarak betimleyici; Tutanak Veri Seti üzerinde ise tarihsel söylem analizi tekniği kullanılarak açıklayıcı çözümleme gerçekleştirilmiştir. Elde edilen bulgular ışığında yıllar içerisinde hükümetlerin bürokratik atamaları gerekçelendirmek amacıyla başvurdukları söylemde dikkate değer bir değişimin söz konusu olmadığı, yıllar içerisinde hükümetlerin değişmesine karşın söylemin ‘rasyonelleştirme’ temelinde, daha açık bir ifadeyle atamaların hükümet aktörlerince hukuka uygunluk, teknik gereklilik gibi temalar etrafında gerekçelendirildiği/meşrulaştırıldığı görülmüştür.

PROJE VERİLERİ

1. ATAMA VERİ SETİ
   
Atama kararnameleri, Resmî Gazete sayıları gün gün taranarak bulunmuş ve bulunan atama kararnamelerinde yer alan veriler, daha önceden oluşturulmuş ve proje ekibiyle paylaşılmış excel veri dosyalarına aşağıda yer verilen örnekteki gibi işlenmiştir.

<table>
  <tr>
    <th>Adı Soyadı</th>
    <th>Eski Unvan</th>
    <th>Yeni Unvan</th>
    <th>Tarih</th>
    <th>Geldiği Kurum</th>
    <th>Geldiği Bakanlık</th>
    <th>Atandığı Kurum</th>
    <th>Atandığı Bakanlık</th>
    <th>Bakan</th>
    <th>Başbakan</th>
    <th>Cumhurbaşkanı</th>
  </tr>
  <tr>
    <td>Mehmet Altunkaya</td>
    <td>ilçe müdürü</td>
    <td>il müdürü</td>
    <td>16.02.1984</td>
    <td>diyanet işleri başkanlığı</td>
    <td>başbakanlık</td>
    <td>diyanet işleri başkanlığı</td>
    <td>başbakanlık</td>
    <td>Kazım Oksav</td>
    <td>Turgut Özal</td>
    <td>Kenan Evren</td>
  </tr>
  <tr>
    <td>Ahmet Zeki Elluran</td>
    <td>ilçe müdürü</td>
    <td>il müdürü</td>
    <td>16.02.1984</td>
    <td>diyanet işleri başkanlığı</td>
    <td>başbakanlık</td>
    <td>diyanet işleri başkanlığı</td>
    <td>başbakanlık</td>
    <td>Kazım Oksav</td>
    <td>Turgut Özal</td>
    <td>Kenan Evren</td>
  </tr>
  <tr>
    <td>Burhan Toraman</td>
    <td>il müdürü</td>
    <td>il müdürü</td>
    <td>16.02.1984</td>
    <td>diyanet işleri başkanlığı</td>
    <td>başbakanlık</td>
    <td>diyanet işleri başkanlığı</td>
    <td>başbakanlık</td>
    <td>Kazım Oksav</td>
    <td>Turgut Özal</td>
    <td>Kenan Evren</td>
  </tr>
</table>



2. GAZETE VERİ SETİ

Proje kapsamında, Türkiye ve Cumhuriyet gazetelerinde 1983-2023 yılları arasında yayınlanan bürokrasiye yapılan atamalara/görevden almalara dair tüm haberler excel ortamına aktarılarak Gazete Veri Seti oluşturulmuştur. Aktarım sonucunda aşağıdaki örnek tablodaki gibi bilgiler içeren bir veri dosyası elde edilmiştir.

<table>
  <tr>
    <th>GAZETE</th>
    <th>TARİH</th>
    <th>YAZAR</th>
    <th>TÜR</th>
    <th>HABER/KÖŞE BAŞLIĞI</th>
    <th>HABER METNİ</th>
    <th>SÖYLEYEN</th>
    <th>METİN TÜRÜ</th>
  </tr>
  <tr>
    <td>Türkiye</td>
    <td>3.11.1983</td>
    <td>Muhsin Abay</td>
    <td>Köşe Yazısı</td>
    <td>DÜŞÜNCELER ETÜDLER</td>
    <td>
      Memur veya bürokrat kesimi sız işgüzarlık olsun veya inat olsun diye işlerini yokuşa sürmüyor şüphesiz. Tepelerinde imtiyazsız ve şüphecilik üzerine kurulmuş bir <u>tevazüat</u> çevrelerinde halkaları birbirine karışmış, diğer bir ücrete <u>bavâle</u> eden teşkilat bulunmaktadır.<br><br>
      <b>BÜROKRASİ</b><br>
      Devlet çarkının işleyişi konusundaki şikayetlerimizin uzun bir geçmişi vardır. Plânlı dönemin öncesinin zorlukları plânlarla tekrar tekrar ele alınıp hal <u>edücek</u> bulunacağı yazılmış ise de bugüne kadar bir arpa boyu katledilememiştir.<br><br>
      Devlet kapısına işi düşüp de işi "çöz" etmeyen kimse yok gibidir. Vatandaşın yüreğine işte bu buruktonyu salan sebep bürokrasidir.<br><br>
      Kamuoyunda bir süredir müessiflerinden kuruluşlar adına dile getirilen "bürokrasiden şikayet" mevzuu nihayet Devlet <u>Başkanov</u>'na mesajına yansımış bulunmaktadır.<br><br>
      Meselâ ferdî teşebbüsün, tutamadığımız milletin işlerini yürütmek üzere devlet çarkını tutan memurların davranışları üzerinde düğümlenmektedir. Basit bir evrak, en kısa yoldan temellük etmesi <u>iştebekerce</u>, mekanizmanın ilgisiz dişlilerine de uğratılmakta ve farklı kanunlarda atılandık dağınık halkalardan geçirilmek istenmektedir. Bu ise paranın, malzemenin, zamanın ve insanın israfına yol açmaktadır.<br><br>
      İkinci sınıf bir işyerini israf alanları olarak gören vatandaş, <u>ikazda</u> yapılabilmek için 280 imzalı çarpışık koridora geçebilmek, bırakınız <u>şöyle</u> bir vatandaşı, <u>üsde</u> dilden kimselerin de harc olmaktan çıkmıştır.<br><br>
      Bürokrasi iş geçirmeye veya "idücülik" mesleğinin müptelâsı <u>ümitsiz</u> hâline gelmiştir. Bu ise devletteki <u>iş</u> kısır döngüsüne ve <u>öksöz</u> kasnaklarının ilavesi demektir.<br><br>
      Memur veya bürokrat kesimi sız işgüzarlık olsun veya inat olsun diye işleri yokuşa sürmüyor şüphesiz. Tepelerinde imtiyazsız ve şüphecilik üzerine kurulmuş bir <u>tevazüat</u> çevrelerinde halkaları birbirine karışmış, diğer bir ücrete <u>bavâle</u> eden teşkilat bulunmaktadır. Bu ortamda “işi <u>kitabına</u> uyduran”, en ufak bir risk üstlenmeden, ücreti üzerine almadan <u>evâk</u> bir başka kapıya yönlendirilen başarılı, bürokrat olmaktadır.<br><br>
      Batı ülkelerinde gümrük işlemleri birkaç saat içinde tamamlanırken bizde sekiz saatte zor halledilen iş bu kadar çabuk ve basit görülebilmemektedir. Vatandaşın işindeki hikmet memura tanınan hareket serbestisi ve <u>ihtiyâ</u> unsurunda gizlidir.<br><br>
      Bu hikmete sahip olabilmek için gerekli <u>tevazüat</u> değişikliğine, teşkilâtın merkezîyetçiliğinden kurtarılmasına da bizde yine bürokrasi izin <u>verecektir</u>. Gerisi boşuna zahmet.<br><br>
      Düğüm yumağı tıpkı ortasında gelişini bulmuyor.
    </td>
    <td>Muhsin Abay</td>
    <td>Gazetenin Söylemi</td>
  </tr>
  <tr>
    <td>Türkiye</td>
    <td>6.12.1983</td>
    <td>NA</td>
    <td>Haber</td>
    <td>Turgut Özal</td>
    <td>
      Anavatan Partisi Genel Başkanı Özal, vatandaşları sıkmayacak bir bürokrasinin şart olduğunu kaydederek daha sonra şöyle dedi:<br><br>
      “Türkiye dünya ekonomisiyle daha fazla temas kurmaya mecburdur. Türkiye pazarı yeterli değildir, yurt dışına çıkarsanız mallarınız daha iyi değerlenir.”<br><br>
      Özal, 24 Ocak kararlarıyla ilgili bir soruyu cevaplarken, Türkiye’nin o tarihte büyük bir çıkmazın içerisinde olduğunu, ülkenin yanan ev manzarası gösterdiğini belirterek, “O gün alınan tedbirler alınmasa gereken tedbirlerden bahsetmek zordu. Bugün bazı tedbirler alınmazsa ileride problemler çıkabilecektir. Ama istikamet değişmeyecektir” diye konuştu.<br><br>
      Özal, seçim programlarında partisinin net olarak orta direğe dayandığını ortaya koyduğunu, orta direği ekonominin gelişmesiyle birlikte daha iyi hale getirmenin ana hedefleri olduğunu anlatarak, enflasyon aşağı çekilirken rekabet sisteminin getirilmesi gerektiğini bildirdi.
    </td>
    <td>Turgut Özal</td>
    <td>İktidarın Söylemi</td>
  </tr>
</table>


3. TUTANAK VERİ SETİ

Projede bürokrasiye yapılan atamalar kapsamındaki söylem de 1983-2023 yılları arasında, TBMM Tutanak Dergisi’nde yer alan Genel Kurul konuşmalarından taranmıştır. Tarama, yasama yılı esas alınarak ve “bürokrat”, “bürokrasi”, “atama”, “kayırma”, “liyakat” kelimeleri kullanılarak yapılmıştır. Bu veri setiyle aşağıdaki örnek tablodaki  gibi bilgileri içeren bir veri dosyası elde edilmiş ve Tutanak Veri Seti’nin oluşturulmuştur.

<table>
  <tr>
    <th>tarih</th>
    <th>dönem</th>
    <th>yasama yılı</th>
    <th>birleşim</th>
    <th>unvan</th>
    <th>söyleyen</th>
    <th>söylenen</th>
    <th>partisi</th>
    <th>tür</th>
    <th>anahtar kelime</th>
  </tr>
  <tr>
    <td>07.12.83</td>
    <td>17</td>
    <td>1</td>
    <td>5</td>
    <td>cumhurbaşkanı</td>
    <td>evren</td>
    <td>
      Dünyada bugün kıyasıya sürdürülen bir ekonomik savaş olduğunu unutmayalım.<br><br>
      Bu savaşı da askerî savaşlar gibi kazanmak zorundayız.<br><br>
      Ekonomik ilişkilerimizi bütün ülkelerle ve özellikle Ortadoğu, Arap ve Müslüman
      ülkelerle ve komşularımızla daha da geliştirmek ihtiyacındayız.<br><br>
      İhracattaki formaliteleri ve bürokratik engelleri azaltmalıyız.
    </td>
    <td>-</td>
    <td>diğer</td>
    <td>bürokrat</td>
  </tr>
</table>



